 

APPENDIX I.

Ad ξ. Ι. Capitis XI.

De Sanctis viris, qui floruerunt in schismatibus Meletii Antiochem', et
Aeacii Constantinopolitani. Num et quatenus caruerint communione sedis
Apostolicae. “

1. P robata capite undecimo libri praecedentis necessitate commu-
nionis omnium catholicorum cum Romanae sedis Pontificibus, uti
ex catholico dogmate confitendum est, et adversarii quoque ca-
tholici adversus schismaticos et haereticos fatentur, memini me
spopondisse Appendiculam‚ in qua declararem latius, num et
quatenus in duobus schismatibus Meletii Antiocheni‚ et Acacii
Constantinopolitani quidam fuerint Apostolicae communionis ex-
perteS, et nihilominus inter sanctos etiam a Romanis hahiti
sint, et adhuc habeantur. Meletiusnimirum Antiochenus Epi-
scopus a Romana quoque ecclesia sanctorum fastis adscribitur,
licet Romanus ejus temporis Antistes non cum ipso, sed cum
Paulino eidem ecclesiae praefecto communicaret3 unde Antioche-
num schisma, quod multos in partes distraxit, conflatum est.
aliis Meletium‚ aliis Paulinum Antiochenae sedis Episcopum
agnoscentibus. ln Acaciano porro schismate, quod Orientis ec-
clesias a Romana communione sejunxit in annos circiter triginta
quinque, inter Orientales sanctos extiterunt S. Macedonius Epi-
scopus Constantinopolis, S. Daniel sulita, S. Sabas ‚ S. Theo-
dosius Coenobiarcha‚ S. Elias Episcopus Hierosolymorum, S.
Flavianus Antiochenus ‚ et S. Joaunes silentiarius.

