——348—

cietatem se'mper accepit, ut ipse Nicolius statuit lib. l. De unit.
Eccles. c. 5. et sequentibus. Haec itaque opinatio veram Christi
Ecclesiam statuens extra petram a Christo positam, et extra
communionem non solmn immediatam, verum etiam mediatam,
cum Romana sede Romanove Pontifice totius unitatis catholicae
centro collocanS, nulli catholicorum probari poterit, verendum-
que est maxime, ne hac eadem ratione haeretici atque schisma-
tici similiter abutantur, ut suos quoque coetus a nobis separatos
per anathemata, quae ab ipsis non approbantur, veram Christi
Ecclesiam esse, et in ipsis adhuc non minuS, quam in nobis Ro-
mana communione fruentibUS, veram catholicam communionem
reperiri contendant. Hac igitur sententia eliminata, quorundam
Sanctorum, qui tempore Acaciani schismatis floruerunt in Oriente,
vindiciae alia prorsus via ineundae sunt, quam satis probabiliter
indicatam hac in Appendicula existimo, ut ne tamen negem aliam
forte probabiliorem et veriorem quoad nonnullos Sanctos afferri
potuisse, si omnes nunc obscurae facti circumstantiae paterent.

