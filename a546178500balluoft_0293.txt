——261—

dem fere formulis usi sunt posteriores Gallicani Episcopi, cum
receperunt dogmaticas constitutiones posteriorum Pontificum.
Quod siquo casu deprehenderent suarum ecclesiarum doctrinam
a Romana definitione, discrepare3 hoc ipso monerentur, eam a
veritate abliorrere, quia Romana fides est lydius lapis ‚ ad quem
ex S. Irenaei regula exigenda est cujusque Ecclesiae traditio, ut
discernatur, quae vera sit fides, vel quae errori deputanda: et
ita illi semper et-se‚.·et suas Ecclesias ad unitatem cum Romana
fide, quae catholicae unitatis est centrum, deberent revocare,·ne
ah ea fidei petra desciscerent, cum qua omnes undique fideles
convenire necesse est ratione primatus, uti cum eodem S. Ire-
naeo toties monuimuS. Eadem igitur consensus praesumptio est
in iis catholicis EpiscopiS, qui cum aliquo examine Pontificio
fidei decreta recipiunt (pauciores semper erunt), non minus
quam in illis, qui plurimi numero ea recipiunt ex obedientia: ex Δ
quibus omnibus elicitur Ecclesiae consensuS. Inanis ergo illa
tergiversatio atque conditio cognoscitur , qua quis ad vim coacti-
vam dogmaticarum constitutionum sedis Apostolicae adstruen-
dam expectandum affirmet Ecclesiae consensum, qui semper
praesumendus est. ”

34. Quid porro censendum sit de iis antiquorum testimoniis
a Bossueto congestis, quibus cum decretis dogmaticis Romano-
rum Poutificum jungitur vel generalis synodi, vel totius orbis
Episcoporum auctoritaS, et ex utrisque simul coactiwun prorsus
atque irreformabile seu irretractabile ejusmodi judicium declara-
tur, et quatenus ex his nihil praejudicii creetur auctoritati om-
uino coactivae per se se eorumdem decretorum, intelliges ex
dictis capite praecedenti num. 101. At enim, inquies fortassiS,
si coactiva vis per se se inest definitionibus ApostoliciS, cur post
editas ejusmodi definitiones congregatae fuerunt aliquando synodi
oecumenicae? Cur in aliquot testimoniis Patrum earumdem sy-
nodorum addita auctoritas, aut Episcoporum totius orbis con-
sensus? Id expedire creditum est adversus refractariOS, aut
dubitanteS, ut tot patrum concursu veritatem facilius edoceren-
tur, et revocarentur ad sanum sensum, atque obedientiam debi-
tam, vel, si in errore adhuc persisterent, contumacia eormn pa-
lam innotcscente, tamquam haeretici ab omnibus haberentur.

