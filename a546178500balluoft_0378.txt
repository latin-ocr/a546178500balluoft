*346*

justae sint3 sed superiori judici per causae cognitionem rescia-
dendae reservantur„ Enimvero duplici tantum ex capite dubitari
potest de excommunicationum valore, scilicet ex potestatis ‚ seu
jurisdictioniS‚ vel ex materiei, seu causae defectu. Non valet
excommunicatio ‚ si potestas non sit legitima, aut jurisdictio ali-
qua ex parte (ex. gr. per reservationem) sit impedita. At si
potestas legitima sit, et jurisdictio non sit impedita3 nullus dubi-
tat de excommunicationis valore, etiamsi fortassis in causa vel
materia defectus aliquis subsit: unde ratae habentur excommuni-
cationes ab inferiori quoque judice per errorem latae injusta de
causa, nisi error intollerabilis sit (hoc enim casu ejus potestaS‚
seu jurisdictio ipso jure disponente impeditur) uti palam praesu-
mitur in can. Per ταας, de sent. excom. Sic ex. gr. vere ab
Ecclesiae corpore abscisi traduntur can. Inquisitione, eodem tit.
qui idcirco excommunicantur, quod debitum nolueruntreddere
ob impedimentum dirimens sihi exploratum ‚ quod tamen in foro
externo probare non potuerunt3 et similiter S. Augustinus in
libro De vera reliyione c. 6. injuste quidem per seditionem at-
que calumniam, at valide expulsos notavit de congr-effatione
Christiana etiam bonos viros⁷ quos proinde ipse Nicolius ab
Ecclesiae corpore actu separatos concordi (Loc. cit.) totius
numdi sententia fatetur. Ad dignoscendum itaque excommuni-
cationum valorem‚ quas legitimae potestates nou impeditae fe-
runt, Ecclesiae approbatio non est expectanda, nemoque ex pro-
batis auctoribus invenietur, qui id uspiam docuerit. Novum hoc
inventum est, quo eluderetur summorum Pontificum auctoritas,
quae per omnes est legitima, et cum sit divini juriS‚ impedita a
quopiam dici nequit, nisi primatus ipse divini juris impediri posse
dicatur.

15. Quod si rata ab initio fnit Apostolicae sedis sententia
in Acacium et participes seu connnunicatores ejus; num siquae
Ecclesiae ipsam postea non approbassent, ex rata irritam reddi-
dissent? Fieri quidem potest, ut aliquae Ecclesiae excommuni-
catos a sede Apostoli'ca in communionem recipiant3 quod tamen
antiquissimis etiam canonibus adversatur, quibus cautum erat,
ne quis ab uno excommmfieatus, ab aliis in connnunionem reci-

