—263—

infallibilitatem denegant. Haec¹ enim distinctio inter Romanam
sedem , aut Ecclesiam et ‘Romanos Pontifices , cum de doctrina
fidei ct de jure cogendi ad fidei unitatem agitur, ex principiis
jam constitutis ita refellitur, ut qui eaniobtrudunt, cum iisdem
principiis per ipsos quoque concessis haud concordanteS, in idem
incohaerentiac vitium recidant, quod vitare contendunt. Enimvero
cur, rogo, necessarium esse fatentur, omnes Christianos con-
venire, seu unitatem servare cum Romanae sedis et Ecclesiae
fide, hancque praerogativam soli Romanae et nulli alii particu-
lari Ecclesiae vcl sedi attribuunt? Utique propter potentiorem
principalitatem respondebunt cum S. Irenae0‚ idest propter
primatum ejus unius proprium , qui quidem ob unitatem potissi-
mum fidei conservandam institutuS, vi cogendi praeditus ipsam
necessitatem conveniendi in fide omnibus vere Christianis impo-
nit. Quae autem vis ac praerogativa Romanae sedi, aut Ecclesiae
propter primatum concedenda est, Romanis Pontificibus compe-
tit, in quibus tantuin est tota ratio primatus , ita ut neminem in
co consortem, aut coadjutorem requirat, ut pluribus explicavi—
mus et constituimus capite praecedenti ἕ. 5. Fides ergo Roma-
nae scdis vel Ecclesiae, quae eam conveniendi necessitatem af-
fert ratione primatus, alia non est nisi fides a Romanis Pontifi-
cibus tradita, et in unitatis bonum, cum opus est, ex ejusdem
primatus officio ac jure definita. Qui igitur apertissimis tradi-
tionis testimoniis convicti, necessarium fatentur convenire cum
Romanae sediS, seu Ecclesiae fide, necessarium quoque fateri
debent cum doctrina fidei a Romanis Pontificibus proposita seu
definita convenire, ac propterea infallibilem agnoscant oportet
eam, quam iidem proponunt definiuntquc doctrinam fidei, quae
eadem est ac Romanae sedis et Ecclesiae doctrina ac fides , cum
qua totam Ecclesiam convenire necesse est. Si quis adversario-
rum in hoc adhuc repugnet, quomodo cmn concessis principiis

concordet, non video.

