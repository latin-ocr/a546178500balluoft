3. Cum porro de omnibus pontificiis facultatibuS, quac pri-
matui competunt, et in quaestionem cadunt, nimis longum esset
singillatim disserereg. satis mihi erit principia, quae ad naturam
ac vim primatus omnium facultatum fontem cognoscendam suffi-
ciant, ex adversariis ipsis exerte constituere , ac dein facultates
praecipuas ex iisdem principiis colligere et vindicare, quae ce-
teris enucleandis 'satis indicio erunt. Praecipuae autem Pontificii
primatus facultates, quae ad spirituale regimen pertinentes in
gravem disputationem adducuntur, sunt istae duae: prima, quale
sit jus Romanorum Pontificum in definiendis controversiis fidei;
secunda, quaenam sit eorundem potestas collata cum potestate
concilii oecumenici. Hae duae, si ex principiiS, quae ob cogno-
scendam naturam ac vim primatus propriam adversariis consen-
tientibus statuentur, ad certitudinem adduci queant3 quis non
videat quam facile de ceteris sit futurum judicium , ut ne de sin-
gulis multa sint in medium afferenda? Circa primam facultatem
definiendi controversias fidei (in quihus comprehenduntur et
quaestlones morum ad naturale ac divinum jus pertinentes) ad-
versarii quidem catholici, quos impugnandos suscepimus, non
negant, immo expresse fatentur (Declarat. convent. Cleri Gal-
licani n. 4.), praecipuas Romanorum Pontificum ‚partes esse
dogmatica in illis decreta proferre3 sed num haec per se absolute
irreformabilia sint, seu infallibilitatis privilegio gaudeant, illud
est, quod maxima contentione inficiantur. Cum autem haec
prima facultas, si cum infallibilitatis praerogativa probetur con-
juncta, maximi momenti sit, et ob principia praestituenda, con-
stituendamque naturam ac vim primatus propriam, ex qua eadem
praerogativa proximius et ew'dentius consequitur, non ita bre-
vem operam requirat3 de hac tantum hoc in libro agemus. Altera
porro facultas Pontificia collata cum jure conciliorum generalium
quaenam et cujusmodi sit, cum non unicum fidei negotitnn respi-

