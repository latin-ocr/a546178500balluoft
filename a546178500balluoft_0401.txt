——369—

causam dedit distinctionibus inter 'Sedem Apostolicam et Praesi-
dentem‚ inter infallibilitatem seriei seu successioniS, ac illam
singulorum Pontificum. Ut autem praesumpti errores vim de-
monstrationis constitutae eliderent, et contra ipsam evincerent

aliquid, duo essent praestanda.
I. ErroreS, qui opponendi credantur, deberent probari erro-

res fidei ita certi, ut nulla congrua interpretatione possent ex-
plicari atque defendi. Si qua enim congrua ratione explicari et
intelligi queat, quod errori tribuitur, cur pro certo errore tradu-
catur, cum ex certa regula in dubio pro superiore semper sit
praesumendum, nec in deteriorem partem sit accipiendum, quod
in saniorem sensum explicari possit? Id autem tanto magis di-
cendum , ubi de thesi agitur, quae ex certis principiis , nec non
ex Christi promissis ac traditione Patrum demonstrata videtur:
siquidem contra demonstrationem nulla objectio per se insolubilis
potest inveniri, adeo ut si praesto non occurrat vera solutio,
non idcirco reipsa deesse dicenda sit, nec de e0, quod demon-
stratum est, sit dubitandum.

11. Quod si certus esset et evidens error in materia fidei,
nihil tamen nostrae thesi ac demonstrationi obesset, si nequeat
simul probari esse errorem in definitione fidei. Cum enim aucto-
ritas Romanis Pontificibus tributa sit ad custodiendam in dissi-
diis unitatem fidei, unitas vero fidei in dissidiis seu controversiis
circa fidem ab Ecclesiae Praepositis non alia ratione vindicetur
nisi expresse definiendo , quid vel credendum vel damnandum sit
ex catholico dogmate3 idque ita expresse atque praecise, ut obli·
. gatio assentiendi, unitatisque praestandae ex ipsis verborum for-
mulis innotescat, quidquid extra hujusmodi definitionum termi-
nos est, nec satis exprimit debitum unitatis ‚ sicut non refertur
ad finem primatuS, ita nec ex ea auctoritate primatus editum
dici potest, cui infallibilitatis praerogativa tribuenda sit. Qui
hanc restrictionem infallibilitatis ad solas definitiones fidei veluti
novam atque violentam male audiunt, velim considerent duo.
Primo animadvertant in utroque Evangelico textu, qui duplicem
Christi promissionem ante memoratam continet, sermonem esse
de varietate opinionum in materia fidei, quae unitatem discinde-

ret3 et in utroque item promissiones Christi respicere fidem
P. Bauer. de Primam etc. ⁵24

