—17—

miuus multo pluribus aliis Episcopis quantmnvis in uuum collectis
possit adscribi: neque in ea jurisdictione primatus essentiali Ro-
manus Pontifex dependere ab alio quopiam debet aut potest cum
praesertim ipsam a Christo acceptam (ut videbimus capite se-
quenti) idem Christus nulla conditione circumscriptam , persona-
lem solius Petri ac successorum esse instituerit, uti primatum
jurisdictionis instituit personalem, qui sine personali jurisdictione
intelligi nequit.

5. Id autem potissimum animadvertendum ab illis est, qui
· Romanam sedem , seu cathedram ab antiquis laudatam invenien-
teS, peculiarem primatus jurisdictionem Romanae quidem sedi,
seu cathedrae, quam a Romano Pontifice distinguendam putant,
non autem uni personae Pontificum vindicant: quodquam sit a·
ratione alienum, ex hactenus dictis exploratum est. Quidquid
enim peculiare prae ceteris Romanae cathedrae, seu sedi tribui-
tur, nou aliunde quam ex primatus praerogativa tribuitur, quae
non iu alio est, quam in Romano Pontifice, qui in ea cathedra
sedet. Quemadmodum ergo primatus personalis et singularis
est solius Petri et successorum ejus, ita etiam jurisdictio et
praerogativae, quae eidem sedi ab antiquis asseruntur ratione
primatuS, ejusdem Petri ac successorum singulares et personales
judicandae suut, ut ne a persona Petri et Romanorum Antistitum
separari queant, nec attribui possint Romanae sedi, aut cathe
drae, si quid his vocibus disctinctum a persona Petri vel Pontifi-
cum intelligcndmn (quod tamen perperam intelligeretur) videa-
tur. Idem est sentiendum de ecclesia Romana, quo nomine
quidam comprehendentes una cum Pontifice Romanum Clerlmi,
vel Synodum Romanam, pari errore illa his simul junctis tri-
buunt, quae ob personalis primatus rationem unius Pontificis
personalia sunt. Neque hic existimari velim in uno Romano
Pontifivce totam esse Romanam ecclesiam, quam sane qui stricte
nominat, non imum Episcopum, sed coetum etiam eidem adhae-
rentem significat. Hoc unum dieo, primatus rationem et juris-
dictionem cum praerogativis ejus propriis , de quibus nunc nohis
est sermo , quoties Romanae tribuuntur ecclesiae, uni personae
summi Pontificis convenire, nec posse transferri in alios, qui-

cumque sint, qui Romanae ecclesiae nomine comprehendantur,
P. Baller. de Primatu etc. '¹2

