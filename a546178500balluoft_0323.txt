-—-291-—-

quam petrae inconcussae et fundamento totius aedificii, bono uni-
tatis tota catholica Ecclesia debebat immobiliter adhaerere et
incumbere. Cum autem in dubiis circa fidem quaestionibus a
diabolo subinde excitandiS, ut eam fidei unitatem discinderet,
Christus praecepisset Petro, ut fratres confirmaret in fide, et ita
unitatem fidei in Ecclesia custodiret3 oravit, ne in his confir-
mandis et vindicanda fidei unitate deficeret ejus fides, quae in
Ecclesia praesertim Romana debebat esse tamquam petra stabi-
lis, in qua a cunctis fidelibus fidei unitas servaretur. Cum porro
diabolus non solum Apostolorum aetate, verum etiam postea
connisurus esset, ut fidei dissensiones inter Christianos commo-
veret eamdemque fidei unitatem dirimeret, quae semper conser-
vanda erat in Ecclesia Christi, idem officium confirmandi fratreS,
tuendaeque unitatis, quod Petro commissum fuit, ad Romanos
Antistites ejus successores transiisse omnes fatentur, ac propte-
rea cum eadem vis cogens ad conservandam fidei unitatem in iis-
‹lem agnoscenda sit ratione primatus, pro ipsorum quoque fide a
Petro tradita, et ad eosdem transmissa, qua in memoratis dis-
sensionibus a diaholo excitandis fratres confirmarent, Christus
orasse dicendus est. Ea igitur fides, seu doctrina fidei, quae in
controversiis fidei ab ipsis Pontificibus ita proponitur, ut fratres
et fideles omnes confirment in fide, et unitatem ejusdem fidei exi-
gant, atque conservent in Ecclesia catholica, illa-est*), cui

*) Bossuetus quidem lib. 10. Defensionis al. 15. c. 1. tom. 2. pag.
186. novae editionis explicans Evangelio-am Christi promissionem, Super
hanc petram aedificabo Ecclesiam meam, et portae inferi non praevate-
bunt adversus eam, petrae 1101111110 habendam non solam illam Petri con·
sessionem, Τιι es Christus Filius Dei vivi, sed quamcumque etiam suc-
cessorum eJus dogmaticam, quam ex officio proponunt, doctrinam fidei
exerte fatetur. Quoties successores Petri communem Ecclesiam-um fidem
eae communi traditione pro officio proponunt‚· eorum decretum, praedi-
cationem, fldem fore Ecclesiae fundamentum: cui nimirum fundamento
tamquam petrae immobili tota Ecclesia debet adhaerere, et de quo non
minus quam de Ecclesia ipsa verificari debet promissio: Et portae inseri
non praevalebunt aduersus eam. Quod ait communem Ecclesiarum fidem,
et ex commum· traditione verificatur etiamsi Pontifices definiant potissi-
mum ex traditione, quam in Ecclesia Romana S. Petrus deposuit: haec
enim est simul omnium catholicarum Ecclesiarum fides atque traditio, 111
probavimus cap. 14. num. 27. Romanos autem Pontifices in suis decreti-
dogmaticis semper traditionem a S. Petro per successionem praedecesso-
rum ad se usque perductam aequatos, complura ipsorum testimonia con-

19*

