——339--—-

lllustrissimus Fenelonus Archiepiscopus Cameracensis in Instru-
ctione pastorali diei 25. Junii Anni 1‘714.

8. His praemissis ad schisma Aeacii Episcopi Constantino-
politani accedamus. In eum, qui ob communionem cum Petro
Mongo haereseos notato, nec satis purgato in ejusdem haereseos
suspicionem venerat, anathema a Romana synodo publice latum
suerat3 ipse vero hoc facto indignatus , Romanum Pontificem e
diptychis expungenS, se se quoque ab ejus communione sejunxe-
rat, et apertum schisma confecerat. Quaestio autem praesens
non circa personam Aeacii versatur, sed circa quosdam eoin
schismate implicitos, ac primo circa Euphemium , et S. Macedo-
nium, qui Acacio in eadem sede successere. Hi porro non fove-
runt ipsum schisma, sed potius omni nisu conati sunt, ut Apo-
stolicae sedis communionem jamdiu vivente Acacio interceptam
revocarent. Annuissent votis Romanae sedis Antistites: at quo-
minus id facerent, in causa fuit nomen Acacii, quod e sacris
diptychis expungendum judicabant. Ne autem illi ipsum expun-
gerent, non ea ratio fuit, quod nutarent in fide, pro qua ambo
ita dimicarunt egregie, ut hostibus ejus se se objecerint aperte,
et in exilium pro eadem pulsi, praeclare ibidem obierint: sed
aliae fuerunt causae, quae pro ejus temporis et loci circumstan-
tiis satis aeque iisdem videbantur. Inter multiplicia fidei dissidia,
quac totum Orientem discindebant, atque turbabant, delere e
diptychis Constantinopolitanae ecclesiae nomen Acacii videbatur
dissidium non leve dissidiis addere non sine gravi periculo fidei.
Populus enim Aeacii nomen audire solitus, si deleretur, offen-
suS, graves tumultuS, et scandala excitaturus credebatur: quae
scandala subindicat Imperator Anastasius in litteris ad Hormis-
dam Pontificem (t. 5. Concil. Ven. edit. col. 573. 6. Confer col.
311. c.) eisdemque scandalis ipse ImperatorAcacii amantissimus
favorem praestiturus fuisse videtur. Notae sunt turbae pares in
Asia aliisque provinciis excitatae, cum aliquot annos post de ex-
pungendis aliis Episcopis Aeacii quondam communicatoribus age-
retur, Apud quos, inquit Epiphanius ad eumdem Hormisdam
(ihi col. 669. c.), nomina quondam sacerdotum suorum tacere
difficile et impossibile esse videtur, tantaque eorum obstina-

22*

