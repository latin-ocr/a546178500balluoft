——527 ———

«pissima sunt: >dein ex promissis Christi, quae Petri-'fidei facta,
fidei quoque successorum ejus aequa ratione conveniunt. Quoad
primum nonne ipsis adversariis concedentibus primatus , < qni est
praerogativa personalis solius'Petri et successorum ejus, juris·
dictionem personalem iisdem attribuit primario directam ad vin-
dicandam , et perpetuo conservandam in Ecclesia fidei unitatem?
Nonne haec jurisdictio ut ad eum finem ex Christi institutione
consequendum apta sit, ut esse debet, vim coactivam involvit,
sine qua unitas fidei vindicari, et custodiri non posset? Haec
vis coactiva, ratione primatus competenS, qnae non uni Petr0,
sed et successoribus ejus eodem primatu praeditis tribuenda est,
nonne affert necessitatem, seu obligationem conveniendi cum
ipsis in fide? Hanc necessitatem nonne aperte declaravit S. Ire-
naeus , et similiter aliorum quoque Patrum traditio, quorum tex-
tus si non omnes singillatim ipsam necessitatem exprimunt, uti
S. Irenaeus aliique expresserunt3 ita tamen inculcant atque com-
mendant unitatem ejusdem fidei Romanae, ut aequivalenter ne-
cessitatem declarent, cum praesertim ex claris expressisque te-
stimoniis minus clara in eamdem sententiam interpretanda sint,
ut omnia cum principiis praestitutis atque concessis vim coacti-
vam exigentibus probe concordent‘? Nonne haec vis coactiva
ratione primatus fidei Romanae sediS, cathedrae, atque Ecclesiae
attributa, cum ita sit personalis Romanorum Pontificum, uti
personalis est ipse primatus , de ea fide Romanae sediS, cathe-
drae, et Ecclesiae intelligenda est, quam ipsi Romani Pontifices
ex primatus fine et officio docent ob continendam vindicandamque
fidei unitatem, ut idem Bossuetus interpretari coactus fuit? Vide
supra hoc ipso capite num. 17. Mirum, si quis hanc coactivam
vim, eam conveniendi necessitatem afferenS, quae ex primatu
fluit, propter potentiorem, ut ait Irenaeus, principalitatem,
quispiam abjudicet iis, in quihus tantum est vis ac ratio perso-
nalis primatuS, ut attribuat aliis, qui primatu carent! Ex hac
tandem necessitate conveniendi cum fide, quam summi Pontifices
jure primatus docent atque definiunt, nonne eorum infallibilitas
in fidei definitionibus necessario sequitur? Vide supra hoc eodem
capite num. 3. Haec ex principiis expositi systematis de vi ac

